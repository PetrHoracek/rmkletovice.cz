Úspěšný sportovec u starosty
############################

:category: Ostatní

Starosta města Mgr. Petr Novotný přijal dne 7. listopadu 2022 člena Raketomodelářského klubu Letostroj Letovice pana Milana Kučky, aby mu společně s místostarostou města Mgr. Radkem Procházkou poděkoval za reprezentaci města Letovice a dosažené vynikající výsledky na závodech Mistrovství Evropy, Světového poháru a Mistrovství České republiky v raketovém modelářství v roce 2022. Milan Kučka byl na Mistrovství Evropy 2022 v Srbsku členem reprezentačního družstva, které v královské disciplíně S7, létající makety skutečných raket, získalo stříbro.  Ve Světovém poháru získal dvě bronzové medaile. V soutěži seriálu Mistrovství České republiky zvítězil v kategorii S6 streamer, v kategorii S8  raketoplán a v kategorii S7 makety byl druhý. Při závěrečném a slavnostním hodnocení modelářského roku 2022 byl Milan Kučka vyhlášen nejlepším raketovým modelářem v České republice za skvělé výsledky ve všech hodnocených kategoriích v rámci celého roku 2022. V následné diskusi zástupci Raketomodelářského klubu Letostroj Letovice seznámili představitele města se současnou problematikou raketového modelářství a poděkovali za podporu Města Letovice.

.. image:: /docs/milan-kucka-u-starosty.jpg
   :class: img-rounded
   :alt: Milan Kučka přijímá gratulaci od starosty města Mgr. Petra Novotného a místostarosty Mgr. Radka Procházky.
   :width: 650px

Text a foto Bohuslav Kuda
